Monster Tulpar


Yeni nesil oyun motorlarıyla geliştirilen video oyunlarındaki grafiklerin; artan poligon sayıları, gerçek zamanlı ışın izlemeye aydınlatma ve gölgelendirme özellikleri, standart özelliklere sahip bilgisayarları oldukça zorlar. Kimi bilgisayarlar ise böylesi oyunlardaki görüntü efektlerini, ekrana yansıtamaz. Ancak elinin altında Monster Tulpar serisi gibi “canavar” bilgisayarları bulunduran oyun tutkunları, çözünürlük ve grafik detay seviyesi fark etmeksizin, tüm yeni oyunları keyifle oynayabilir.

Geniş Ekranda Oyun Keyfi İçin Öncelikli Seçenek Tulpar T7


Monster Notebook’un sadeliği şıklıkla aynı potada eriterek ürettiği T7 serisi Tulpar laptop modelleri, 17,3 inç genişliğinde ve 144+ Hz yenileme hızındaki IPS ekranlara sahiptir. Bir oyundan azami düzeyde keyif alabilmenizi sağlayan, gerçekçi renkler ve akıcı görüntüler oluşturan ekran, serideki bilgisayarların en önemli özelliklerinden biridir. Ekranların akıcı görsellere imza atmasını mümkün kılan ise T7 serisi Tulpar oyun bilgisayarı çeşitlerinin donanımlarıdır.

Intel ile teknoloji partneri olan Monster Notebook, Tulpar ailesinin diğer tüm üyelerinde olduğu gibi T7 serisinde de markanın, mobil platformlar için hazırladığı en güçlü işlemcilerden bazılarını kullanır. Düşük güç tüketimine rağmen ileri düzeyde performans sergileyen işlemcilere, NVIDIA’nın GeForce RTX serisi ekran kartları destek olur. Üç boyutlu ve iki boyutlu grafik hesaplamalarında devreye giren ekran kartları; gerçek zamanlı ışın izleme (RTX), DLSS (Derin Öğrenme Destekli Süper Örnekleme), oyunlardaki gecikmeleri minimize eden Reflex gibi sayısız teknolojiyi beraberinde getirir. Ekran kartlarının NVIDIA tarafından sunulan kapsamlı yazılım paketi ise laptop modellerinin, farklı alanlarda da değerlendirilebilmesine olanak tanır.

Altın Oranlı Oyun Bilgisayarı Tulpar T6 Serisi


Gerek belgelerle çalışırken gerekse oyun oynarken ya da multimedya içeriği takip ederken, ekranın daha fazla bölgesinden yararlanabilmenizi sağlayan en boy oranı değerleri, Monster Tulpar T6 serisinde büyük bir farklılık gösterir. Geleneksel ekran tasarım anlayışında 16:9 olan en boy oranı, T6 serisinde 16:10 seviyesine yükselir. Kimi teknoloji çevrelerine göre “altın oran” olarak nitelendirilen bu değer, oyunlardan ekstra keyif almanızı sağlayabilir. En boy oranıyla birlikte çözünürlük düzeyi de yükselen modeller, 165+ Hz’lik ekranların gereksinim duyacağı performansı, taşıdıkları ileri seviye donanım bileşenleriyle karşılar.

Tulpar notebook çeşitlerindeki en güçlü ekran kartlarını üzerinde bulunduran T6 serisi Monster Tulpar oyuncu bilgisayarları, artan çözünürlük değerlerine âdeta meydan okur ve en güncel oyunları, yüksek kare/saniye değerlerinde deneyimlemenizi sağlar. Tamamı çift kanal bellekle (RAM) güçlendirilerek performans kazanımı maksimize edilen T6 serisi, oldukça yüksek kapasiteli bellek ve SSD’lerle donatılır. Bu sayede sistemde darboğaz oluşturacak hiçbir etmen bırakılmaz ve gerek oyun oturumlarınızda gerekse dijital içerik üretim süreçlerinde Monster Tulpar T6 serisindeki bilgisayarları, herhangi bir performans sorunuyla karşılaşmadan kullanabilirsiniz.

Tulpar T5 Serisi Hem Taşınabilir Hem Çok Güçlü


Favori oyunlarınızı, dilediğiniz yerde, sürükleyici görsellerle oynamayı hedefliyorsanız, boyut ve ağırlık bakımından Tulpar ailesindeki diğer iki seriden farklı olarak 15,6 inç genişliğinde ekranla gelen T5 serisini tercih edebilirsiniz. Taşınabilirliğe daha uygun olan modeller, performans bakımından T7 serisiyle büyük benzerlikler gösterir. Intel ve NVIDIA ikilisinin güncel donanım bileşenlerinin yanı sıra yeni nesil DDR belleklerle güçlendirilen oyuncu bilgisayarları, saniyede binlerce megabaytlık okuma ve yazma değerlerine sahip depolama birimleriyle gelir. Satın alma aşamasında belli başlı donanım bileşenlerini dilediğiniz gibi yükseltebileceğiniz, hatta arzu ederseniz farklı çevre birimleriyle destekleyebileceğiniz T5 serisi Tulpar notebook modelleri, hem taşınabilir yapıda hem de çok güçlü oyun bilgisayarlarına başarılı örnekleri bulundurur.

Tulpar Serisinin Tüm Üyeleri Etkileyici Özelliklere Sahip


Bir oyun bilgisayarından bekleyeceğiniz tüm özelliklerle gelen Monster Tulpar serisi gaming laptop’lar, tek ya da dört bölgeli RGB LED aydınlatmaya sahip klavyeleriyle oyun oturumlarınızın daha eğlenceli geçmesini sağlar. Görüntülü görüşmeler ve temel düzeyde oyun yayınları için değerlendirebileceğiniz web kamera/mikrofon dizisi, çok sayıda fiziksel bağlantı noktası, yeni nesil kablosuz bağlantı olanakları ve daha nicesi, Tulpar serisinin standart özellikleri arasında yer alır. Güçlü donanım bileşenlerini soğutan özel mekanizmalar ise bilgisayarların, etkin kullanım esnasında serin çalışmasına yardım eder. Tercihinize bağlı olarak Microsoft Windows işletim sistemleriyle gelebilen oyuncu bilgisayarları, Monster Notebook’a özel yazılım ve donanım olanaklarıyla kendi sınıfında farklı bir noktaya yerleşir. Satın alım sonrasında 2 yıl garantiye ek olarak ömür boyu bakım hizmeti imkânları da serideki tüm bilgisayarlara değer katar.