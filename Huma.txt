Monster Huma


Son yıllarda değişen çalışma koşulları, hibrit ve uzaktan çalışma süreçlerini de beraberinde getirerek yüksek performanslı, aynı zamanda taşınabilir formda laptop modellerini çalışanlar için gerekli kılmaktadır. Tüm bu gelişmeleri yakından takip eden ve ürün gamını, profesyonellerin ihtiyaçları çerçevesinde şekillendiren Monster Notebook, Huma serisi bilgisayar modellerini zenginleştirmektedir. Temel teknik özellikleri doğrultusunda Huma H4 ve Huma H5 olmak üzere iki ayrı kategoriye ayrılan seri, profesyoneller ve iş insanları için ideal laptop modellerini içerir.

Huma H4 Serisi, Kompakt ve Üstün Performanslı


İşiniz gereği sıklıkla seyahatlere çıkıyorsanız ve iş akışınızı, yolculuk esnasında da kusursuz biçimde takip etmeye hedefliyorsanız, daima yanınızda taşıyabileceğiniz, Monster Huma H4 serisi ofis bilgisayarı modellerini tercih edebilirsiniz. Ekran genişlikleri 14 ve 14,1 inç olan çözümler, ekran çözünürlüğü ve 90 Hz’lik ekran yenileme hızıyla da sizi hayli şaşırtabilir. Aynı anda birden fazla uygulama ve işletim sistemi penceresiyle çalışabilmenizi mümkün kılan yüksek çözünürlüklü ekranlar, bu seriye değer katar. Ayrıca ekranların IPS panelle yapılandırılmış olması, fotoğraf ve video düzenleme süreçlerinde, renk doğruluğunu yakalamak adına ek bir monitöre ihtiyaç duymadan iş akışınızı sürdürmenize imkân tanır.

Ekran genişliğinden hareketle oldukça kompakt formda tasarlanan ve ağırlığıyla kendi sınıfında fark yaratan Huma H4 laptop modelleri, performans noktasında da masaüstü bilgisayarlara meydan okuyabilmektedir. Intel’in, taşınabilir bilgisayarlar için geliştirdiği en güçlü işlemci modellerinden bazılarını üzerinde bulunduran ofis bilgisayarı çeşitleri, çift kanal çalışan yüksek kapasiteli bellekleri ve depolama kapasitesi, terabayt seviyesine çıkan SSD’leriyle performans tarafındaki beklentilerinize rahatlıkla yanıt verir.

120Hz Ekranlı Huma H5 Laptop’larla Çalışmak Çok Keyifli


Sahip olduğunuz taşınabilir bilgisayarı; evde, ofiste ve açık alanda değerlendirmek gibi bir planınız varsa, çok yönlü kullanıma müsait yapıdaki H5 serisi Huma laptop çeşitleri size göredir. H4 serisinden farklı olarak 15,6 inçlik ekranlarla güçlendirilen ve ekranları 120 Hz yenileme hızına sahip Huma serisi bilgisayarlar, çalışmalarınızı oldukça verimli sürdürebilmenizi mümkün kılar.

Yerleşik donanım tarafında H4 serisi Huma notebook modelleri ile benzerlik gösteren Huma 5 serisi, Intel Iris Xe grafik yongasını taşıyan, yeni nesil işlemcilerle elini güçlendirir. Çok çekirdekli ve çalışma frekansı da yüksek olan işlemciler, düşük güç tükettiği için bu modellerin serin ve sessiz çalışmasını sağlar. Birden fazla uygulama ile performans sorunu yaşamadan çalışmanız için geniş kapasiteli belleklerle donatılan ofis bilgisayarları, ileri düzeyde okuma ve yazma hızına sahip SSD depolama birimleriyle ihtiyaçlarınıza yanıt verir. Satın alma aşamasında, donanım ve yazılım olanaklarını özelleştirebileceğiniz Huma H4 ve Huma H5 laptop modellerine, arzu ettiğiniz takdirde daha yüksek kapasiteli bellek ve depolama birimleri ekleyebilir, kendi cihazınızı kendiniz şekillendirebilirsiniz.

Monster Huma Serisiyle Tam Şarj Sonrasında Uzun Çalışma Saatleri


Kompakt boyutlarına karşın, yüksek kapasiteli bataryalarla yapılandırılan ve hızlı şarj olanakları sayesinde bataryaları kısa sürede tam doluluğa ulaşan Huma serisi iş bilgisayarları, hareket hâlindeyken de saatlerce çalışabilmenize olanak tanır. Tam şarj sonrasında 15 saate varan çalışma sürelerine sahip bilgisayarların bataryaları, cihaz kapalı konumda şarj edilirken 1 saat içinde %55 oranında doluluk oranına ulaşabilir. Bunun yanında Huma notebook serisi içindeki birçok model, yeni nesil Type-C portu üzerinden şarj olabilmektedir. Böylece 65 Watt şarj desteğine sahip şarj adaptörü veya taşınabilir şarj cihazı çeşitleri ile bilgisayarınıza güç verebilirsiniz. Özellikle açık alanda ve elektrik prizine ulaşımınızın mümkün olmadığı anlarda, cihazların, powerbank üzerinden şarj edilmesi sayesinde çalışmalarınıza kesintisiz şekilde devam edebilirsiniz.

Huma Laptop Modelleri Şık ve İşlevsel


Standart bir taşınabilir bilgisayardan farklı olarak tasarımı üzerine özellikle çalışılmış olan Monster Huma ofis bilgisayarı modellerini, toplantılarınızda ve ofisinizde keyifle değerlendirebilirsiniz. Sunduğu performans ve şıklık kadar taşıdığı yeni nesil bağlantı özellikleriyle de işlevsellik konusunda ihtiyaçlarınıza yanıt verecek olan bilgisayarlar, çevre birimi ve daha pek çok haricî bilgisayar bileşenini, bilgisayarınızla birlikte kullanabilmenizi mümkün kılar. Beyaz renk arka aydınlatmalı klavye, yüksek çözünürlüklü web kamera, uzaktan katılımlı toplantılarda kullanabileceğiniz mikrofon dizisi ve seriye özel güvenlik çözümleri, ofis bilgisayarı tercihinizi, Monster Huma serisinden yana kullanmanızı sağlayabilir. Monster Notebook’un, 2 yıl ürün garantisi ve ömür boyu bakım hizmeti sayesinde uzun yıllar boyunca ilk günkü performansıyla kullanabileceğiniz Huma serisi laptop modelleri, sizin de en iyi iş arkadaşınız hâline gelebilir.
