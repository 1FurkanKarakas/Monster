Monster Abra


Tek kişilik senaryolu oyunları, çevrim içi çok oyunculu yapımları ve diğer tüm türlerdeki oyunları, sürükleyici görsellerle oynamak istiyorsanız, güçlü bir oyun bilgisayarı kullanmanız gerekir. Çünkü yeni nesil oyunların çok büyük bir bölümü, bilgisayarın; işlemci, ekran kartı, RAM hatta SSD gibi birimlerini, yoğun şekilde kullanır. Bütçenizi yormadan sahip olabileceğiniz Monster Abra ailesindeki “canavar”lar, oyun oturumlarınızın kusursuz şekilde geçmesini sağlayacak özelliklere sahiptir.

Monster Abra A7 Laptop Modelleriyle Performans Sınırlarını Aşın


Full HD (1080p) çözünürlük odaklı olarak geliştirilen ve dâhilî donanım bileşenleri, bu doğrultuda seçilen A7 serisi Monster Abra oyuncu bilgisayarları, 17,3 inç genişliğinde, 144+ Hz yenileme hızına sahip IPS ekranlarla sizleri karşılar. Renk doğruluğu ve görüş açısının geniş olması konusunda başarılı iş çıkaran ekranlar, oyun ve multimedya içeriklerinin takibi noktasında ekstra keyif almanızı sağlayabilir. Ekran genişliği sayesinde oldukça geniş bir kasa yüzeyi bulunan A7 serisi Abra notebook modellerinde, tam boyutlu Türkçe Q klavye bulunur. RGB LED aydınlatmasını dilediğiniz gibi özelleştirebileceğiniz klavye, hem oyun oturumlarınızda hem de yazışmalarınızda haricî klavye kullanma ihtiyacını ortadan kaldırır.

Intel ve NVIDIA ile teknoloji partnerliğini yıllardır sürdüren Monster Notebook, Abra serisi bilgisayarlarının tamamında bu iki markanın geliştirdiği güncel çözümlere yer verir. A7 serisi Abra modellerinde de Intel’in, çok çekirdekli, güçlü işlemcilerinin yanı sıra NVIDIA’nın RTX ailesindeki orta segment ekran kartları bulunur. Tek kanal veya çift kanal yapılandırılan bellekler, yüksek okuma ve yazma hızlarına sahip SSD’ler ise Abra A7 serisindeki bilgisayarların önemli teknik özellikleri arasındadır.

Tavizsiz Güç ve Uygun Fiyat, Monster Abra A5 Serisi Laptop’larda


Güncel oyunların yanı sıra e-Spor dünyasında öne çıkan rekabetçi yapımları oynayarak kendinizi MOBA, FPS gibi türlerde daha iyi konuma getirmeyi planlıyorsanız, Abra A5 laptop serisi sizin için idealdir. 15,6 inç genişliğindeki IPS ekranlarla konfigüre edilen oyuncu bilgisayarları, ekranlarının yüksek yenileme hızları sayesinde ilk gördüğünüz anda rakiplerinize müdahale edebilmenize imkân tanır.

Intel’in enerji verimliliği ve yüksek performans konusunda dikkat çeken işlemcilerinden gücünü alırken NVIDIA’nın hem GeForce GTX hem de GeForce RTX ailesindeki ekran kartlarıyla desteklenen modeller, dâhilî donanım bileşenleriyle günceli yakalar. Monster Abra A5 notebook çeşitleri, yeni nesil oyunların, yüksek bellek ve depolama ihtiyacına, geniş kapasiteli RAM’ler ve ileri düzey okuma/yazma hızına sahip SSD’ler ile yanıt verir. Tavizsiz güce, uygun fiyatlar üzerinden erişebilmenize olanak veren A5 Abra serisi, donanım ve yazılım özelleştirmesine de müsait yapıdadır. Satın alım aşamasında işletim sistemi, bellek, depolama alanı ve daha pek çok yönünü, gereksinimleriniz doğrultusunda şekillendirebileceğiniz Abra laptop modelleri, favori oyunlarınızla keyifli saatler geçirmenize zemin hazırlar.

Monster Abra Notebook Modelleri Hem Dayanıklı Hem İşlevsel


Şık kasalarıyla oyun seansları kadar öğrencilik yaşantınızda projelerinizi şekillendirmek amacıyla da değerlendirebileceğiniz Monster Abra A5 ve A7 serisi oyuncu bilgisayarları, tasarımları itibarıyla oldukça dayanıklıdır. Alüminyum materyal ile güçlendirilen kasaları sayesinde beklenmedik kazalara karşı direnç gösteren modeller, bağlantı noktalarıyla işlevsellik tarafındaki beklentilerinize cevap verir. Yüksek hızda veri alışverişi gerçekleştirebilen çok sayıda USB portunun yanı sıra 8K (4320p) çözünürlükte 60 Hz görüntü akışına izin veren Mini DisplayPort gibi modern bağlantılar, Abra serisinin varsayılan özellikleri içinde yer alır. Görüntülü ve sesli iletişim süreçlerinde tereddüt etmeden kullanabileceğiniz Monster Abra oyun bilgisayarı modellerindeki yüksek çözünürlüklü web kameraları ve sesinizin, karşı tarafa net şekilde ulaşmasını mümkün kılan mikrofonlar da Abra serisinde bulunur.

Sound Blaster Ses Sistemiyle “Canavar” Gibi Oyun Deneyimi


Fiziksel bağlantı noktalarıyla ihtiyaçlarınıza çözüm getirirken işlevselliğini artıran Abra A5 ve A7 laptop’lar, güncel Wi-Fi ve Bluetooth teknolojileriyle elini güçlendirir. Dahası, çoğu noktada haricî ses sistemine ihtiyaç duymadan etkileyici sesler eşliğinde oyun oynamanıza ortam hazırlayan Sound Blaster destekli ses sistemi, bu serinin vazgeçilmez bir parçasıdır. Yerleşik hoparlör kurulumuyla güçlü ve doyurucu seslere imza atan bilgisayarlara dilediğiniz takdirde kulaklık ve haricî ses sistemlerinizi de bağlayabilirsiniz. Modellerin gelişmiş Bluetooth olanaklarıyla kablosuz ses sistemleri ve hoparlörlerinizi, bilgisayarınızla, zahmetsizce eşleştirip kullanabilirsiniz. Oyun keyfinizi, dilediğiniz yerde sürdürebilmeniz ve prize bağlı kalmadan da oyun oynayabilmeniz için yüksek kapasiteli bataryalarla donatılan Monster Abra serisi oyuncu bilgisayarları, sizin de favoriniz hâline gelebilir.