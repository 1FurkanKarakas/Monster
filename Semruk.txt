Monster Semruk


Oyuncular arasında doğru bilinen yanlışlardan biri hiç şüphesiz, gaming laptop modellerinin, masaüstü formundaki oyun bilgisayarı modellerine, performans yönünden hiçbir zaman yetişemeyeceğidir. Bu yanlış bilgiyi bugün bile dile getirenler, “canavar” adını sonuna kadar hak eden Monster Semruk serisi oyuncu bilgisayarlarıyla henüz tanışmamışlardır.

Monster Semruk Serisi Masaüstü Bilgisayar İşlemcili


Oyunculara yönelik hazırlanan dizüstü bilgisayarlarda, genel olarak mobil dünya için güç değerleri özel olarak yapılandırılmış işlemci ve ekran kartları kullanılır. Ancak Monster Notebook, uzun yıllara dayanan sektör tecrübesi ve oyunculardan gelen talepler neticesinde, Semruk serisi oyuncu bilgisayarlarına hayat vermektedir. Oyuncuların, yüksek performans beklentisini, masaüstü bilgisayar işlemcilerini Semruk serisinde kullanarak karşılayan Monster Notebook, bu sayede işlemciye çok yük bindiren oyunların daha akıcı oynanabilmesini mümkün kılar.

Intel’le olan teknoloji partnerliği sayesinde masaüstü bilgisayar işlemcilerini, mobil platformda sorunsuz şekilde konuk eden ve ilgili işlemcilerin termal değerlerinin, kabul edilebilir seviyede kalmasını sağlayan Monster Notebook, Semruk laptop modellerindeki ekran kartlarını da güçlü tutar. Favori oyunlarınızı, 4K (2160p) çözünürlükte akıcı şekilde tecrübe edebilmenize olanak veren NVIDIA imzalı ekran kartları, yeni nesil grafik teknolojilerini ilk elden görebilmenize ortam hazırlar. Özellikle gerçek zamanlı ışın izleme gibi yenilikçi teknolojilerin, oyun grafiklerinde yarattığı dramatik değişiklikleri, performans kaybı olmadan deneyimlemeniz için uygun yapıdaki Semruk notebook çeşitleri, 60 fps sınırından uzaklaşmadan oyunları 4K çözünürlükte oynamanıza imkân tanır.

Monster Semruk S7 Serisi, Amiral Gemisi Konumunda


Gaming laptop cephesinde ürün yelpazesini daima genişleten ve her oyuncunun beklentilerine uygun çözümler üreten Monster Notebook’un oyun bilgisayarı konusundaki amiral gemisi, Semruk S7 serisidir. Adobe RGB renk uzayını %100 oranında destekleyerek yalnızca oyun seansları ve multimedya takip süreçlerinde değil profesyonel içerik üretimi noktasında da değerlendirilebileceğini kanıtlayan 17,3 inçlik 4K ekran, modellerin dikkat çekici özelliklerindendir. Bu ekranın sunduğu piksel zengini görsellerin, karmaşık hesaplamalarını gerçekleştiren ise NVIDIA’nın RTX ailesinin en güçlü ekran kartlarıdır. Intel’in masaüstü bilgisayar işlemcileriyle omuz omuza verip oyunların performans ihtiyacına yanıt veren ekran kartları, geniş kapasiteli RAM ve SSD’lerle desteklenerek kusursuz bir oyun deneyimi yaşamanıza hizmet eder.

Oyun oturumunuzun etkileyici bir atmosferde devam etmesi için tamamen özelleştirebileceğiniz RGB LED aydınlatmalı klavyeden yardım alabilirsiniz. Bu atmosfere katkıda bulunan unsurlardan biri, Semruk notebook serisinde yer alan Sound Blaster Atlas ses sistemidir. Yerleşik yapıdaki 2.1 kanal ses sistemi, haricî bir ses sistemi kullanmadan da etkileyici sesler eşliğinde oyun oynayıp film izleyebilmenize olanak verir.

Geleneksel Oyunları ve VR Oyunlarını Monster Semruk Serisiyle Oynayabilirsiniz


İleri teknolojinin, bilgisayar tarafındaki iz düşümünü başarılı şekilde sergileyen Semruk laptop modelleri, yüksek performanslı yapıları ve zengin bağlantı noktalarıyla hem geleneksel oyunları hem de VR (Sanal Gerçeklik) oyunlarını oynamanızı sağlar. Hızlı veri aktarımı gerçekleştiren yeni nesil USB portları, Thunderbolt 4, MiniDisplay Port bağlantı noktaları ve daha birçok port, sayısız oyuncunun kullandığı VR setlerini, Semruk serisiyle eşleştirip oynamanıza zemin hazırlar. Kendinizi sanal gerçeklik dünyasında hissetmek için oyuncu bilgisayarlarındaki ikisi bir arada ses bağlantı noktalarından destek alabileceğiniz gibi dilerseniz optik ses desteği sunan cihazlarınızı da bilgisayarınıza bağlayabilirsiniz. Monster Semruk oyuncu bilgisayarları, sunduğu böylesi imkânlarla sadece oyun oynamak için değil geliştirmek ve test etmek için de değerlendirilebilir. Ekibinizle, üzerinde çalıştığınız bir oyun varsa ve bu oyunun testlerini, çok güçlü bir bilgisayarla test etmeyi planlıyorsanız, tereddüt etmeden Semruk serisine yönelebilirsiniz.

Kontrol Merkezi ile Canavarın Kontrolü Tamamen Sizin Elinizde


Sahip olduğu donanım özellikleri ve sunduğu yüksek performansla oyun süreçleri ve diğer tüm kullanım senaryolarında sizi memnun edecek olan Monster Semruk serisindeki bilgisayarlar, Kontrol Merkezi yazılımıyla tam uyumludur. Bilgisayarın çalışma modlarından fan devir hızlarına dek birçok özelliğini kişiselleştirebilmenize olanak veren Kontrol Merkezi, aynı zamanda RGB LED aydınlatmalı klavyenin ışıklandırmasını, dilediğiniz gibi düzenlemenize de izin verir. Eğer oyunlarda, makro tuşlardan yardım alarak kişisel başarımınızı artırmak gibi bir niyetiniz varsa Kontrol Merkezi yazılımı, size bu konuda da yardımcı olur. Satın alım aşamasında donanım ve yazılım özelliklerini özelleştirerek edinebileceğiniz Monster Semruk serisi bilgisayarları, arzu ederseniz, Monster Notebook imzalı bilgisayar çevre birimleriyle ve oyuncu ekipmanlarıyla da sorunsuz şekilde kullanabilirsiniz.